![logo](https://www.hu.nl/-/media/hu/afbeeldingen/algemeen/hu-logo.ashx) [](logo-id)

# Semester 4 van Technische Informatica[](title-id)

<sub><sup>Snel naar het programma? [klik hier](./programma/README.md#programma)</sup></sub>

### Inhoud[](toc-id)

- [Semester 4 van Technische Informatica](#semester-4-van-technische-informatica)
    - [Inhoud](#inhoud)
  - [Een introductie](#een-introductie)
  - [Semester leeruitkomst](#semester-leeruitkomst)
  - [Context](#context)
  - [Leeruitkomsten](#leeruitkomsten)
  - [Werkwijze](#werkwijze)
  - [Programma](#programma)
  - [Referenties](#referenties)
  - [Licentie informatie](#licentie-informatie)
---

**v0.1.1 [](version-id)** Semester 4 TI door HU IICT[](author-id).

---

## Een introductie

Semester 4 bij Technische Informatica staat in het teken van een aantal verschillende onderwerpen: Desktop programmeren in C++ en Python, Algoritmiek, Performance/Debugging en Simulatietechnieken. Daarnaast wordt er uitgebreid aandacht besteed aan het voorbereiden op de stage en de rest van de bovenbouw. Semester 4 is het laatste semester van de onderbouw.

In dit semester zal er in groepsverband ontwikkeld worden aan een zogeten 'Digital Twin' - een digitale tweeling van een fysiek (vaak embedded) systeem. Robots zijn veelal erg duur, daadwerkelijk werken met en ontwikkelen aan de robots des te meer. Om die reden is het vaak wenselijk om een Digital Twin van deze robots te maken, zodat er met deze simulatie getest, getraind en doorontwikkeld kan worden.

Onderwijs in semester 4 is projectgestuurd. Dat betekent dat het project centraal staat in ons onderwijs. Je werkt samen in een ontwikkelteam en je bent daarnaast verantwoordelijk voor je eigen leerprestaties. Er zijn 4 dagen in de week contactmomenten. De belasting van een voltijds studie is 42 uur per week, deels moet je dus ook buiten de ingeroosterde uren (met je team) aan het werk. Kijk hier voor het volledige [programma van semester 4.](./programma/README.md)

## Semester leeruitkomst

In semester 4 van de richting Technische Informatica staat de volgende semester leeruitkomst centraal:

De student ontwerpt en realiseert met behulp van gestructureerde voorgeschreven ontwikkelmethoden een simulatie, bestaande uit een back- en frontend, voor een embedded systeem waarbij volgens voorgeschreven testmethodiek onderdelen van de simulatie getest zullen worden. Verschillende embedded systemen worden in teamverband geïntegreerd.  

Hiertoe analyseert de student een vraagstuk van de opdrachtgever en mogelijke gebruikers, met inachtneming van relevante SDG's, waarbij ook rekening moet worden gehouden met de technische aspecten van de simulatie. Tevens voert de student een protocolanalyse uit.   

De student realiseert en test het systeem volgens een zelf op te stellen planning en levert de product iteraties en een overdrachtsdocument inclusief advies op aan de opdrachtgever zodanig dat een volgend ontwikkelteam ermee verder kan. 

## Context

In dit semester van Technische Informatica is het project situatie gericht.

## Leeruitkomsten

In semester 4 van de richting Technische Informatica zijn de volgende leeruitkomsten gedefineerd:

| Nummer | Leeruitkomst | Competentie |
| ------ | ------------ | ----------- |
| S4.1   | Student analyseert de vereisten en doelstellingen van de opdrachtgever betreffende een 'Digital Twin' van een bestaand embedded systeem. Op basis hiervan en rekening houdend met de mogelijke gebruikers deduceert de student requirements volgens een voorgeschreven methode. Deze requirements dienen na validatie door de opdrachtgever als basis voor het ontwerp. | Analyseren                           |
| S4.2   | Student adviseert de opdrachtgever, na analyse van de vereisten en doelstellingen, over de inzet van een digital twin. Het advies is helder onderbouwd en gepresenteerd, zodat het begrijpelijk is voor alle stakeholders/betrokkenen. Het voorgestelde ontwerp is goed gedocumenteerd en het advies volgt een voorgeschreven methode, zodat de implementatie efficiënt kan worden voortgezet. | Adviseren |
| S4.3   | Student ontwerpt gebaseerd op de requirements en volgens voorgeschreven methoden een 'Digital Twin', inclusief grafische representatie, van een bestaand embedded systeem. Dit ontwerp omvat ook een ontwerp voor teststrategieën. | Ontwerpen |
| S4.4   | Student realiseert vanuit het ontwerp een 'Digital Twin' van een bestaand embedded systeem, inclusief grafische representatie. Hierbij wordt gewerkt volgens een voorgeschreven methode waarin testen centraal staat, ten behoeve van het uitvoeren van tests op verschillende ontwikkelniveaus. Testresultaten, omstandigheden en afhankelijkheden worden helder gedocumenteerd, omwille van het reproduceren van de testresultaten. | Realiseren |
| S4.5   | Student zet een professionele ontwikkelomgeving op voor desktop development. Daarbij houdt hij rekening met de samenwerking tussen verschillende programmeertalen. De desktop debugging wordt op een gestructureerde manier uitgevoerd. De tests worden uitgevoerd volgens een vooraf beschreven testplan en moeten desgewenst op een later moment reproduceerbaar zijn. De student werkt volgens een voorgeschreven methodiek en maakt gebruik van geschikte tooling software debugging. | Beheren |
| S4.6   | De student kan een probleem vertalen naar een product door randvoorwaarden en requirements op te stellen in overleg met de opdrachtgever. Het project wordt gestructureerd opgezet, uitgevoerd en opgeleverd, met aandacht voor omgevingsfactoren, en maatschappelijke en ethische aspecten. | Toekomstgericht organiseren 
| S4.7   | De student onderhoudt actief de relatie met relevante samenwerkingspartners (denk aan teamleden, opdrachtgevers, eindgebruikers, maatschappelijke organisaties en/of andere stakeholders) door middel van het geven van weloverwogen presentaties die afgestemd zijn op de doelgroep. | Doelgericht interacteren
| S4.8   | De student bereidt zich voor op studie- en loopbaankeuzes. De student evalueert hierbij persoonlijke ambities en kwaliteiten in relatie tot de gewenste positionering in het werkveld. De student kan deze effectief communiceren in bv sollicitatie brief of gesprek.| Persoonlijk leiderschap |
| S4.9   | De student kan een praktijkgericht probleem identificeren en de juiste oplossingsrichting kiezen door wensen van de opdrachtgever centraal te stellen. Gedurende het proces handelt de student onderzoekend, stelt kritische vragen en past verschillende (hbo-ICT) methoden toe om relevante informatie te verzamelen. Hierbij wordt de informatie op gestructureerde en grondige wijze geanalyseerd en worden daarmee keuzes onderbouwt, rekening houdend met maatschappelijke standaarden en ethische aspecten. | Onderzoek probleem oplossen |


## Werkwijze

[Werkwijze](./organisatorisch/README.md)

Shortcuts naar onderliggende links:
- [Portfolio Items en Feedback maken](./organisatorisch/portfolio_items_en_feedback.md)
  <!-- - [Leerdoelenkaart S4](./leerdoelen/interactieve-leerdoelen-kaart/LeerdoelenKaart_S4.svg)-->
- [Verantwoordingsdocument](./Verantwoordingsdocument_TI_S4.md)
<!-- - [Portfolio items - algemeen](./Portfolio-items.md) -->
- [Documenteren](./organisatorisch/documenteren.md)

## Programma

[Programma](./programma/README.md)

## Referenties

* [Waarom SDG's in het onderwijs?](<https://husite.nl/duurzaam/duurzame-hu-onderwijs-onderzoek-sdgs-in-het-onderwijs/waarom-sdgs-in-het-onderwijs/>)

## Licentie informatie

Shield: [![CC BY-NC-SA 4.0][cc-by-nc-sa-shield]][cc-by-nc-sa]

This work is licensed under a
[Creative Commons Attribution-NonCommercial-ShareAlike 4.0 International License][cc-by-nc-sa].

[![CC BY-NC-SA 4.0][cc-by-nc-sa-image]][cc-by-nc-sa]

[cc-by-nc-sa]: http://creativecommons.org/licenses/by-nc-sa/4.0/
[cc-by-nc-sa-image]: https://licensebuttons.net/l/by-nc-sa/4.0/88x31.png
[cc-by-nc-sa-shield]: https://img.shields.io/badge/License-CC%20BY--NC--SA%204.0-lightgrey.svg
