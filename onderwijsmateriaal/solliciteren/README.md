# Solliciteren
<!-- no toc -->

Geschreven door: Nick Goris<br>
Eventuele meningen of persoonlijke toevoegingen zijn dan ook vanuit mij, als persoon, toegevoegd. 

Tijdens dit semester zullen jullie, ter voorbereiding op de stage volgend jaar, gaan solliciteren op het project waar jullie graag deel van uit zouden willen maken. Tevens kun je hierbij solliciteren op de rol die je binnen je team zou willen vervullen. 

Deze pagina biedt je houvast voor, tijdens, en ná de sollicitatieprocedure.



## Inhoud
<!-- no toc -->
  - [Voorbereiding](#voorbereiding)
    - [CV](#cv)
    - [Online](#online)
  - [Sollicitatiebrief](#sollicitatiebrief)
  - [Sollicitatiegesprek](#sollicitatiegesprek)
  - [Tips \& Tricks](#tips--tricks)
  - [Wat verder ter tafel komt](#wat-verder-ter-tafel-komt)

## Voorbereiding

Er wordt vaak "een goed begin is het halve werk" gezegd en ook bij de sollicitatieprocedure is dit het geval. Het allerbelangrijkste is dat je weet wat je kan en dit naar een potentiële opdrachtgever kunt communiceren. In de eerste plaats doe je dit door middel van je CV.

### CV

Je curriculum vitae (CV) is je visitkaartje. Dit is het eerste waar een werkgever naar kijkt, maar wel gemiddeld maar zo'n [7 tot 9 seconden.](https://www.tealhq.com/post/how-long-recruiters-spend-reviewing-resume) Om deze reden is het belangrijk dat je je CV zo relevant mogelijk probeert te maken voor een zo sterk mogelijke eerste indruk. Let wel; een voller CV geeft niet altijd een beter beeld. Op [werk.nl](https://www.werk.nl/werkzoekenden/solliciteren/tips/cv/index.aspx) van de overheid kun je een hoop tips vinden voor het maken van een CV, waaronder welke onderdelen er minimaal verwacht worden op een CV:

1. Persoonlijke gegevens;<br>
    Naam, adres, contactgegevens, eventueel een pasfoto. Let er op dat je een semi-professioneel ogend persoonlijk e-mail adres gebruikt. Je kunt eventueel ook je HU e-mail gebruiken, maar deze verlies je na het afronden van je opleiding. Het is in ieder geval tijd om xX__D4RKN355<span>__Xx@hotmai<span>l.c<span>om met pensioen te sturen. 

    Heb je een LinkedIn profiel of goedgevuld GitHub account? Dan link je deze hier ook. Zie ook [Online.](#online)
2. Persoonlijk profiel;<br>
    Korte omschrijving van wie je bent, wat je doet en wat je belangrijk vindt in je werk. Deze pas je vaak aan zodat deze past bij de vacature waar je op reageert.
3. Werkervaring;<br>
    Eventuele banen en stages. Normaal gesproken zet je deze in chronologische volgorde, maar met de opkomst van LinkedIn kun je voor een andere strategie kiezen. Zie ook hiervoor [Online.](#online)<br>
    Je plaatst hier doorgaans expliciet geen vrijwilligerswerk, dit komt bij de nevenactiviteiten.
4. Opleidingen en cursussen;<br>
    Vergelijkbaar met 'werkervaring' zet je ook deze in chronologische volgorde. 
5. Nevenactiviteit;<br>
    Onder dit kopje plaats je extracurriculaire activiteiten, vrijwilligerswerk, en andere relevante ervaringen en activiteiten. Als je wel eens instructies geeft of coacht bij je sportvereniging is dít de plaats om dat te noemen. Heb je een rol vervuld voor een studie- of studentenvereniging? Ook dat kun je hier kwijt.
6. Vaardigheden en competenties;<br>
    Hier beschrijf je simpelweg dat wat je kunt. Voor programmeurs is dit veelal een lijstje van programmeertalen waar mee gewerkt is en welke tools bekend zijn, maar denk ook aan reguliere taalvaardigheden, PCB design, etc. Ook dit kopje pas je vaak enigszins aan om te passen bij de vacature waarop je reageert. 

Er zijn veel tools die je kunt gebruiken om je CV vorm te geven: [Canva](https://www.canva.com/nl_nl/maken/curriculum-vitae/) is een populaire online editor die veel templates biedt, [Adobe](https://www.adobe.com/express/create/resume/cv) biedt een vergelijkbare tool, maar ook tools die je al gewend bent, zoals [Word](https://create.microsoft.com/en-us/templates/resumes) of Photoshop, kun je gebruiken.

Een (ietwat aangepaste versie) van [mijn CV kun je hier als voorbeeld bekijken.](CV_Nick_HU_Beschreven.pdf) Ik heb er wat notities bij gemaakt ter verduidelijking.

### Online

Hoewel de meningen over of het een goed idee is of niet erover verdeeld zijn is het aannemelijk dat een toekomstig werkgever je [op gaat zoeken op het internet.](https://www.linkedin.com/pulse/how-employers-analyze-candidates-social-networks-what-do-cv2vc/) Het is dus, ongeacht je mening, belangrijk dat wat er van je te vinden is representatief is. 

Het begint met een LinkedIn profiel. Hoewel niet verplicht is LinkedIn een handige tool voor contact met recruiters en voor het opstellen van je professionele identiteit. Ook kun je met een goed opgesteld LinkedIn profiel er voor kiezen om je CV in te korten en specifieker te maken voor de vacature waar je op reageert. Dit zie je ook terug in bijvoorbeeld mijn CV, welke ik eigenlijk als een soort samenvatting voor mijn LinkedIn gebruik.

Naast je CV als attachment meesturen bij je sollicitatie kun je je CV ook online hosten. Dit kan bijvoorbeeld op je eigen website, maar ook GitHub Pages biedt hiervoor mogelijkheden (currently under construction).

## Sollicitatiebrief

Dolor

## Sollicitatiegesprek

Dolor

## Tips & Tricks

Dolor

## Wat verder ter tafel komt

Dolor

